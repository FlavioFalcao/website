		<h2>Domande Frequenti</h2>
				<p>
					<strong>Cos'è OpenSeaMap?</strong><br>OpenSeaMap è un progetto internazionale open source che ha come scopo quello di creare una carta nautica libera. Dal momento che c'è un grande bisogno di mappe liberamente accessibili per la navigazione nel 2009 è nato il progetto OpenSeaMap. Lo scopo di OpenSeaMap è di catalogare le informazioni nautiche utili e di rilievo per i navigatori e quindi incorporarle all'interno di una mappa mondiale libera. Queste informazioni includono fari, boe e altri segnali utili alla navigazione oltre alle indicazioni sui servizi disponibili nei porti. OpenSeaMap è un sotto-progetto di OpenStreetMap ed utilizza il suo database.
				</p>

				<p>
					<strong>Dove posso trovare maggiori informazioni?</strong><br>Sul <a href="http://wiki.openstreetmap.org" target="blank">Wiki di OpenStreetMap</a> ci sono maggiori informazioni:
					<ul>
						<li><a href="http://wiki.openstreetmap.org/wiki/de:Seekarte" target="blank">Carta nautica (in tedesco)</a></li>
						<li><a href="http://wiki.openstreetmap.org/wiki/Marine Mapping" target="blank">Mappatura nautica</a></li>
						<li><a href="http://wiki.openstreetmap.org/wiki/Harbour" target="blank">Porto</a></li>

						<li><a href="http://wiki.openstreetmap.org/wiki/Lighthouse" target="blank">Faro</a></li>
						<li><a href="http://wiki.openstreetmap.org/wiki/Buoy" target="blank">Boe</a></li>
						<li><a href="http://wiki.openstreetmap.org/wiki/Beacon" target="blank">Segnale</a></li>
					</ul>
					A lato delle pagine del Wiki, ci sono ulteriori collegamenti, inclusi quelli a Wikipedia, che offrono migliaia di articoli sulla navigazione e sulla cartografia, specifici per ogni nazione.
				</p>
				<p>
					<strong>Quando la carta coprirà tutta la superficie della Terra?</strong><br>Probabilmente non ci sarà mai una carta completamente finita, a causa dei nuovi elementi che continuamente vengono scoperti e che possono essere mappati. In ogni caso, nei prossimi due mesi, speriamo di generare una mappa per l'intero Mar Baltico. Nei due mesi ancora successivi contiamo di coprire tutto il Mare del Nord. Prevediamo che tutti gli altri oceani seguiranno secondo degli intervalli analoghi. In ogni caso non sarà completo siccome ci sarà il bisogno di aggiungere tutti i segnali marittimi. Questi saranno raccolti dai membri della comunità ed inseriti nel database di OpenStreetMap. Ti invitiamo gentilmente a partecipare fornendoci il tuo aiuto! Abbiamo bisogno di ogni piccolo contributo.
				</p>

				<p>
					<strong>Come posso aiutare?</strong><br>
					<ul>
						<li>Sei un <b>uomo di mare</b>, <b>navigatore</b>, <b>pilota di motoscafi</b> oppure <b>kayakista</b>? <br /><a href="http://wiki.openstreetmap.org/wiki/Marine Mapping" target="blank">Puoi allora contribuire efficacemente con il tuo dispositivo GPS</a>: durante una crociera oppure se vivi vicino ad un porto, cammina lungo i bordi di ogni molo/banchina. Quindi carica il tracciato e, se hai tempo, crea la mappa del porto. Sei assolutamente libero di aggiungere qualsiasi informazione che ritieni utile, così saranno disponibili a tutti i navigatori in giro per il mondo. Si può anche iniziare da casa a tracciare le fotografie aeree di un porto, che si può quindi rifinire sul posto. Ogni piccolo contributo è utile al progetto.
</li>
						<li>Ti <b>diverti a tracciare le fotografie aeree?</b>? <br />Yahoo rende disponibili delle fotografie aeree ad alta definizione per molte parti della superficie terrestre. A partire da queste è possibile disegnare le piantine dei porti e la linea di costa in modo dettagliato. Si può approfittare di queste foto per sognare di essere in quei luoghi quando si è stufi di stare a casa....!</li>
						<li>Sei un <b>programmatore</b>? <br />C'è un sacco di lavoro da fare - il Seamap-Editor, il generatore di mappe. Il sito web, l'internazionalizzazione, il database e altri programmi di supporto. Al momento abbiamo a disposizione due posti per gli studenti che vogliono scrivere la loro tesi.<br />Per avere altri contatti: <a href="mailto:ohannemann@opensource-werkstatt-stubben.org?cc=liste12A45q7@gmx.de&amp;subject=Programmierer%20f&uuml;r%20OpenSeaMap">Olaf</a> </li>
						<li><b>Parli le lingue</b>? <br />Vorremmo rendere disponibile OpenSeaMap in più lingue possibili. Contattaci se puoi tradurre il wiki o il sito web nella tua lingua. <br />Se vuoi aiutarci contatta: <a href="tristan.thomas@wikinewsie.org">Tristan</a> </li>
						<li>Sei un <b>disegnatore</b>? <br /> Un'immagine parla più di mille parole. Puoi illustrare le nostre pagine del wiki, creare icone per la mappa, ottimizzare la grafica o la disposizione e organizzare le immagini. <br />Siamo felici di dirti di più: <a href="mailto:liste12A45q7@gmx.de?cc=ohannemann@opensource-werkstatt-stubben.org&amp;subject=Grafiker%20f&uuml;r%20OpenSeaMap">Markus</a> </li>

						<li>Sei un <b>capitano del porto, proprietario di una marina, possessore di barca, operatore crocieristico</b>? Potresti avere accesso a dei dati che OpenSeaMap potrebbe utilizzare? Foto aeree, mappe e piantine portuali, liste, tabelle, indici? Probabilmente possiamo utilizzarle in qualche modo! <br />Contattaci per maggiori informazioni: <a href="mailto:liste12A45q7@gmx.de?cc=ohannemann@opensource-werkstatt-stubben.org&amp;subject=Daten%20f&uuml;r%20OpenSeaMap">Markus</a> </li>
						<li>Sei un <b>oceanografo, cartografo, addetto alla batimetria, meteorologo?</b>? <br />Si si, allora probabilmente hai qualche idea su come potrebbe essere migliorato OpenSeaMap. Attualmente stiamo studiando delle soluzioni per la visualizzazione della profondità, del profilo del fondale marino e sperimentando dei sistemi di identificazione automatica (AIS). <br />Chiedi per maggiori informazioni: <a href="mailto:liste12A45q7@gmx.de?cc=ohannemann@opensource-werkstatt-stubben.org&amp;subject=Daten%20f&uuml;r%20OpenSeaMap">Markus</a> </li>					</ul>

				</p>
				<p>
					<strong>Come posso registrarmi?</strong><br>al momento è un po' difficile. L'editor online, che permette l'aggiunta facilitata di elementi cartografici, è ancora in fase di sviluppo alla versione alfa di test. Entro due settimane speriamo di permettere l'aggiunta di segnali marittimi e entro le due settimane successive gli altri elementi.
				</p>
				<p>
					<strong>Sotto quale licenza è rilasciato OpenSeaMap?</strong><br>Tutti i dati nel database OpenStreetMap, inclusi quelli di OpenSeaMap, sono rilasciati sotto la licenza "Creative Commons Attribution Share-Alike 2.0". In breve: è permesso qualsiasi utilizzo dei dati OSM, anche per scopi commerciali, ma deve essere citata la derivazione da OpenStreetMap e tutti i dati derivati devono essere rilasciati secondo la medesima licenza.			</p>

				<p>
					<strong>Cos'è OpenStreetMap?</strong><br><a href="http://www.openstreetmap.org" target="blank">OpenStreetMap</a> è un progetto open source che ha come scopo quello di creare una mappa libera del mondo. Ci sono al momento più di 120.000 persone che stanno contribuendo al progetto! Alcuni di loro contribuiscono anche a OpenSeaMap. Noi raccogliamo informazioni nautiche, ma ci sono anche dati sulle strade, ferrovie, cartelli, fiumi e molto altro nel database. Noi utilizziamo molti degli stessi dati di OpenStreetMap e memorizziamo tutti i nostri dati sullo stesso database. Siccome coloro che contribuiscono alla raccolta dei dati non utilizzano sorgenti protette da diritti d'autore, noi possediamo tutti i dati che perciò possono essere distribuiti liberamente. Per maggiori informazioni su OpenStreetMap clicca<a href="http://wiki.openstreetmap.org/wiki/openstreetmap" target="blank">qui.</a>
				</p>



